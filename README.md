Bu çalışmada Kadıköy Belediyesi'ne gönderilen metinlerin şikayet, talep, vs. gibi sınıflandırılması yapılacaktır. Kapsam ve Döküman Metin kolonları arasındaki ilişki incelenecektir. Gelen veri Ocak 2019 - Temmuz 2019 tarihleri arasındaki web formları ve telefonla alınan isteklerden oluşuyordu. Yaklaşık 16.000 metinden anlamlı olan 13.000 metin çekilip üzerinde çalışıldı.Veri daha anlamlı hale dönüştürüldükten sonra işimize yarayacağını düşündüğümüz öznitelikler çıkardık. Özniteliklerin amacı verinin daha basit hale indirgenmesidir.Doğru yapılmış bir özellik çıkarımı ve bu özelliklere uygun bir sistem tasarımı sonucun başarılı olması ve performansını etkileyen unsurlardır. 4 farklı makina öğrenmesi algoritması kullanıp bazı metrikler kıyaslandı ve en yüksek doğruluğu veren algoritma bulunmaya çalışıldı. Sonuçlar 7 aylık bir veri ile çalışılmasına rağmen %79 doğrulukla metinleri sınıflandırdı. Daha fazla veri ve daha iyi parametre optimizasyonu ve hatta derin öğrenme algoritmalarının denenmesi ile çok daha iyi sonuçlar alınabilir.
